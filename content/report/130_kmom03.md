Kmom03
===============================

### Hur känns det att vara styrd till ett vertikalt grid, hämmande eller stödjande?

Grid är generellt trevligt att jobba med. Vertikalt grid fungerar bra för webbdesign både i hur css fungerar och hur webbsidor normalt blir lästa samt med responsiv design. Med det vertikalt grid upplever jag att formgivningen blir både stabilare och mer flexibel. Enkelt att jobba med.

### Hur känns det att jobba med ett typografiskt horisontellt/baseline grid, ser du någon poäng med det?

Att använda typografiskt horisontellt grid som en bra trycksaks-formgivare gör är inte möjligt på webben. Exempelvis kan inte css hantera enskilda typsnitts radhöjd på något exakt sätt eftersom det saknar kuskap om typsnittets baslinje och placerar de olika typsnitten ungefär i mitten av line-height. Elementens beteende med "margin collapsing" gör det inte lättare att jobba med typografiskt grid och justera för de problem som uppstår. På webben har du inte heller samma text i flera kolumner som i exempelvis en tidning, men det kanske mest beror på bristande möjlighet till jämna rader med css i webbläsare.

Den typografiska skalan mellan elementen upplever jag därmot som värdefull. Exempelkoden i kursmomentet är enkel och snabb att jobba med och genererar ett okej typografiskt resultat om än med ett lite mekaniskt och ”gluggigt” uttryck. Vill man skapa bättre harmoni och dynamik krävs en del efterjustering. Personligen skulle jag gärna använda Tim Browns Modular Scale som ger fler möjligheter till fler harmoniska skalor som kan väljas utifrån typsnitt och bli mer dynamisk. Det blir jobbigare beräkningar och fler avrundnigar som skapar förskjutningar, jag skulle i de flesta fall föredra det.

För egen del är jag tveksam till att använda horisontellt grid med målet att de ska falla ut korrekt, eftersom det i dag inte känns särskilt relevant inom webbdesign. Däremot använder jag gärna relationer i skalor mellan typsnitt, de rent grafiska elementen kan också anpassas till samma skala. Som jag ser det trumfar innehåll form och bilder ska ta den plats de behöver.


### Har du jobbat med liknande layouttekniker sedan tidigare?

Lite i trycksakslayout, men det är en helt annan sak. Du löser vissa saker med den här typen av beräkningar för grundsättningen av texten. Bilder och övrigt material plockas oftast in manuellt och sedan fortsätter du iterativt att lösa de individuella problem som uppstår manuellt. När man går till tryck kommer inte innehållet att ändras. Det är helt andra förutsättningar. Självklart finns det också trycksaker som är dåligt formgivna eller tråkigt mallade.


### Du börjar se hur man kan jobba med LESS, kommentarer på det?

Generellt kommer det att effektivisera arbetet med variabler, mixins och funktioner. Eftersom det liknar css är känslan både van och ovan samtidigt och ibland skrev jag ren css när det fanns andra möjligheter. Uppdelningen mellan olika filer gör det mer lättöverskådligt och eftersom det kompileras ökar inte laddtiderna vid produktion. Jag upplevde någon underlighet med variabler från en och samma fil där jag kunde komma åt vissa av dem men inte alla.


### Hur uppfattade du nivån på detta kmom? Svårt, lagom, många nya begrepp?

Jag uppfattade kursmomentet som rörigt och svårt främst på grund av alla länkar till olika referenser och en vaghet i hur det allt det här ska användas i sammanhanget webbdesign. För oss med begränsad erfarenhet önskar jag i det här och många andra kursmoment en större avgränsning av grunderna med färre externa referenser.


### Kommentar till sista deluppgiften
Jag gjorde en egen modul-lösning för typografidelen som jag gjorde ganska många olika test med under uppgiftens gång. När den sista deluppgiften att implementera kursens typografi-moduler mäktade jag tyvärr inte riktigt med att föra över alla tidigare justeringar.
